# 廿二十四史弹词


第一段 總說

西江月

天上烏飛兔走，人間古往今來。沉吟屈指數英才，多少是非成敗。

富貴歌樓舞榭，淒涼廢塚荒台。萬般回首化塵埃，只有青山不改。

西江月

滾滾龍爭虎鬥，匆匆兔走烏飛。席前花影坐間移，百歲光陰有幾。

說古談今話本，圖王霸業兵機。要知成敗是和非，都在漁樵話裏。

西江月

天上乌飞兔走，人间古往今来。沉吟屈指数英才，多少是非成败。

富贵歌楼舞榭，凄凉废冢荒台。万般回首化尘埃，只有青山不改。

西江月

滚滚龙争虎斗，匆匆兔走乌飞。席前花影坐间移，百岁光阴有几。

说古谈今话本，图王霸业兵机。要知成败是和非，都在渔樵话里。

----

第二段 說三代

南鄉子

攜酒上吟亭，滿目江山列畫屏。賺得英雄頭似雪，功名。虎嘯龍吟幾戰爭。

一枕夢魂驚，落葉西風別換聲。誰弱誰強都罷手，傷情。打入漁樵話裏聽。

西江月

閱盡殘篇斷簡，細評千古英雄。功名富貴笑談中，回首一場春夢。

昨日香車寶馬，今朝禾黍秋風。誰強誰弱總成空，傀儡棚中搬弄。

南乡子

携酒上吟亭，满目江山列画屏。赚得英雄头似雪，功名。虎啸龙吟几战争。

一枕梦魂惊，落叶西风别换声。谁弱谁强都罢手，伤情。打入渔樵话里听。

西江月

阅尽残篇断简，细评千古英雄。功名富贵笑谈中，回首一场春梦。

昨日香车宝马，今朝禾黍秋风。谁强谁弱总成空，傀儡棚中搬弄。

----

第三段 說秦漢

臨江仙

滾滾長江東逝水，浪花淘盡英雄。是非成敗轉頭空。青山依舊在，幾度夕陽紅。

白髮漁樵江渚上，慣看秋月春風。一壺濁酒喜相逢。古今多少事，都付笑談中。

西江月

落日西飛滾滾，大江東去滔滔。夜來今日又明朝，驀地青春過了。

千古風流人物，一時多少英豪。龍爭虎鬥漫劬勞，落得一場談笑。

临江仙

滚滚长江东逝水，浪花淘尽英雄。是非成败转头空。青山依旧在，几度夕阳红。

白发渔樵江渚上，惯看秋月春风。一壶浊酒喜相逢。古今多少事，都付笑谈中。

西江月

落日西飞滚滚，大江东去滔滔。夜来今日又明朝，蓦地青春过了。

千古风流人物，一时多少英豪。龙争虎斗漫劬劳，落得一场谈笑。

----

第四段 說三分兩晉

西江月

道德三皇五帝，功名夏後商周。英雄五伯鬧春秋，秦漢興亡過手。

青史幾行名姓，北邙無數荒丘。前人田地後人收，說甚龍爭虎鬥。

西江月

豪傑千年往事，漁樵一曲高歌。烏飛兔走疾如梭，眨眼風驚雨過。

妙筆龍韜虎略，英雄鐵馬金戈。爭名奪利竟如何，必有收因結果。


西江月

道德三皇五帝，功名夏后商周。五霸七雄闹春秋，秦汉兴亡过手。

青史几行名姓，北邙无数荒丘。前人耕种后人收，说甚龙争虎斗。

西江月

豪杰千年往事，渔樵一曲高歌。乌飞兔走疾如梭，眨眼风惊雨过。

妙笔龙韬虎略，英雄铁马金戈。争名夺利竟如何，必有收因结果。

----

第五段 說南北史

清平樂

閑行間坐，不必爭人我。百歲光陰彈指過，成得甚麼功果。

昨日羯鼓催花，今朝疎柳啼鴉。王謝堂前燕子，不知飛入誰家。

西江月

颯颯西風渭水，蕭蕭落葉長安。英雄回首北邙山，虎鬥龍爭過眼。

閑看壩橋楊柳，淒涼露冷風寒。斷蟬聲裏憑闌幹，不覺斜陽又晚。

清平乐

闲行间坐，不必争人我。百岁光阴弹指过，成得甚么功果。

昨日羯鼓催花，今朝疏柳啼鸦。王谢堂前燕子，不知飞入谁家。

西江月

飒飒西风渭水，萧萧落叶长安。英雄回首北邙山，虎斗龙争过眼。

闲看灞桥杨柳，凄凉露冷风寒。断蝉声里凭阑干，不觉斜阳又晚。

----

第六段 說五胡

點絳唇

暮鼓晨鐘。春花秋月何時了，七顛八倒，往事知多少。

昨日今朝，鏡裏容顏老。千年調，一場談笑，幾個人知道。

西江月

六代瓜分世界，五胡雲擾中原。縱橫三百有餘年，幾度交鋒索戰。

馬過生靈齏粉，血流河洛腥膻。耳聞猶自不堪言，有眼休教看見。

点绛唇

暮鼓晨钟。春花秋月何时了，七颠八倒，往事知多少。

昨日今朝，镜里容颜老。千年调，一场谈笑，几个人知道。

西江月

六代瓜分世界，五胡云扰中原。纵横三百有余年，几度交锋索战。

马过生灵齑粉，血流河洛腥膻。耳闻犹自不堪言，有眼休教看见。

----

第七段 說隋唐

臨江仙

一片殘山並剩水，年年虎鬥龍爭。秦宮漢苑晉家塋，川源流恨血，毛髮凜威靈。

白髮詩人閑駐馬，感時懷古傷情。戰場田地好寬平，前人將不去，留與後人耕。

西江月

追想千年往事，六朝蹤跡茫然。隋唐相繼統中原，世態幾回雲變。

楊柳淒迷汴水，丹青慘澹淩煙。樂游原上草連天，飛起寒鴉一片。

临江仙

一片残山并剩水，年年虎斗龙争。秦宫汉苑晋家茔，川源流恨血，毛发凛威灵。

白发诗人闲驻马，感时怀古伤情。战场田地好宽平，前人将不去，留与后人耕。

西江月

追想千年往事，六朝踪迹茫然。隋唐相继统中原，世态几回云变。

杨柳凄迷汴水，丹青惨淡凌烟。乐游原上草连天，飞起寒鸦一片。

----

第八段 說五代

定風波

雨汗淋漓赴選場，秀才落得甚幹忙。白髮漁樵諸事懶，蕭散。閒談今古論興亡。

虞夏商周秦楚漢，三分南北至隋唐。看到史官褒貶處，得避。不搖紈扇自然涼。

西江月

千古傷心舊事，一場談笑春風。殘篇斷簡記英雄，總為功名引動。

個個轟轟烈烈，人人擾擾匆匆。榮華富貴轉頭空，恰似南柯一夢。

定风波

雨汗淋漓赴选场，秀才落得甚干忙。白发渔樵诸事懒，萧散。闲谈今古论兴亡。

虞夏商周秦楚汉，三分南北至隋唐。看到史官褒贬处，得避。不摇纨扇自然凉。

西江月

千古伤心旧事，一场谈笑春风。残篇断简记英雄，总为功名引动。

个个轰轰烈烈，人人扰扰匆匆。荣华富贵转头空，恰似南柯一梦。

----

第九段 說宋遼金夏

蝶戀花

簡盡殘編並斷簡，細數興亡。總是英雄漢，物有無常人有限。到頭落得空長歎。

富貴榮華春過眼，漢主長陵，霸王烏江岸。早悟夜筵終有散，當初賭甚英雄漢。

西江月

三百餘年宋史，遼金西夏縱橫。爭強賭勝弄刀兵，誰解倒懸民命。

富貴草梢零露，英雄水上浮萍。是非成敗總虛名，一枕南柯夢醒。

蝶恋花

简尽残编并断简，细数兴亡，总是英雄汉。物有无常人有限。到头落得空长叹。

富贵荣华春过眼，汉主长陵，霸王乌江岸。早悟夜筵终有散，当初赌甚英雄汉。

西江月

三百余年宋史，辽金西夏纵横。争强赌胜弄刀兵，谁解倒悬民命。

富贵草梢零露，英雄水上浮萍。是非成败总虚名，一枕南柯梦醒。

----

第十段 說元

西江月

山色消磨今古，水聲流盡年光。翻雲覆雨數興亡，回首一般模樣。

清景好天良夜，賞心春暖花香。百年身世細思量，不及樽前席上。

西江月

細思三皇五帝，一般錦繡江山，風調雨順萬民安，不見許多公案。

後世依他樣子，齊家治國何難。流芳百世在人間，萬古稱揚讚嘆。

西江月

山色消磨今古，水声流尽年光。翻云覆雨数兴亡，回首一般模样。

清景好天良夜，赏心春暖花香。百年身世细思量，不及樽前席上。

西江月

细思三皇五帝，一般锦绣江山，风调雨顺万民安，不见许多公案。

后世依他样子，齐家治国何难。流芳百世在人间，万古称扬赞叹。
