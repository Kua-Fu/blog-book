# 曹操诗集

## 一、气出唱三首

[百度百科](https://baike.baidu.com/item/%E6%B0%94%E5%87%BA%E5%94%B1/2356219)

驾六龙，乘风而行。行四海外，路下之八邦。

历登高山临溪谷，乘云而行。行四海外，东到泰山。

仙人玉女，下来翱游。骖驾六龙饮玉浆。

河水尽，不东流。解愁腹，饮玉浆。

奉持行，东到蓬莱山，上至天之门。

玉阙下，引见得入，赤松相对，四面顾望，视正焜煌。

开玉心正兴，其气百道至。传告无穷闭其口，但当爱气寿万年。

东到海，与天连。神仙之道，出窈入冥7，常当专之。

心恬澹，无所愒欲。闭门坐自守，天与期气。

愿得神之人，乘驾云车，骖驾白鹿，上到天之门，来赐神之药。

跪受之，敬神齐。当如此，道自来。

駕六龍，乘風而行。
行四海，路下之八邦。
歷登高山臨谿谷，乘雲而行。
行四海外，東到泰山。
仙人玉女，下來翱遊。
驂駕六龍飲玉漿。
河水盡，不東流。
解愁腹，飲玉漿。
奉持行，東到蓬莱山，上至天之門。
玉闕[1]下，引見得入，
赤松相對，四面顧望，視正焜煌。
開玉[2]心正興，其氣百道至。
傳告無窮閉其口，但當愛氣壽萬年。
東到海，與天連。
神仙之道，出窈入冥，常當專之。
心恬澹，無所愒欲。
閉門坐自守，天與期氣。
願得神之人，乘駕雲車，
驂駕白鹿，上到天之門，來賜神之藥。
跪受之，敬神齊。
當如此，道自來。〈《樂府詩集》卷二十六。

---

华阴山，自以为大。高百丈，浮云为之盖。

仙人欲来，出随风，列之雨。

吹我洞箫，鼓瑟琴，何訚訚！

酒与歌戏，今日相乐诚为乐。

玉女起，起舞移数时。鼓吹一何嘈嘈。

从西北来时，仙道多驾烟，乘云驾龙，郁何蓩蓩。

遨游八极，乃到昆仑之山，西王母侧，神仙金止玉亭。

来者为谁？赤松王乔，乃德旋之门。

乐共饮食到黄昏。多驾合坐，万岁长，宜子孙。

華陰山，自以為大。
高百丈，浮雲為之蓋。
仙人欲來，出隨風，列之雨。
吹我洞簫，鼓瑟琴，何誾誾！[3]
酒與歌戲，今日相樂誠為樂。
玉女起，起舞移數時。
鼓吹一何嘈嘈。
從西北來時，仙道多駕烟，
乘雲駕龍，鬱何蓩蓩。
遨遊八極，乃到崑崙之山，
西王母側，神仙金止玉亭。
來者為誰？赤松王喬，乃德旋之門。
樂共飲食到黄昏。
多駕合坐，萬歲長，宜子孫。〈《樂府詩集》卷二十六。

---

游君山，甚为真。磪䃬砟硌，尔自为神。

乃到王母台，金阶玉为堂，芝草生殿旁。

东西厢，客满堂。主人当行觞，坐者长寿遽何央。

长乐甫始宜孙子。常愿主人增年，与天相守。

遊君山，甚為真。
磪䃬砟硌，爾自為神。
乃到王母臺，金階玉為堂，芝草生殿旁。
東西廂，客滿堂。
主人當行觴，坐者長壽遽何央。
長樂甫始宜孫子。
常願主人增年，為天相守。〈《樂府詩集》卷二十六。

## 二、精列

[百度: 精列](https://baike.baidu.com/item/%E7%B2%BE%E5%88%97?fromModule=lemma_search-box)

厥初生，造化之陶物，莫不有终期。

莫不有终期。圣贤不能免，何为怀此忧？

愿螭龙之驾，思想昆仑居。

思想昆仑居。见期于迂怪，志意在蓬莱。

志意在蓬莱。周孔圣徂落，会稽以坟丘。

会稽以坟丘。陶陶谁能度？君子以弗忧。

年之暮奈何，时过时来微。

厥初生，造化之陶物，莫不有終期。
莫不有終期。
聖賢不能免，何為懷此憂？
願螭龍之駕，思想崑崙居。
思想崑崙居。
見期於迂怪，志意在蓬萊。
志意在蓬萊。
周孔聖徂落，會稽以墳丘。
會稽以墳丘。
陶陶誰能度？君子以弗憂。
年之暮奈何，時過時[1]來微。〈《樂府詩集》卷二十六。

### 三、度关山 

[百度百科](https://baike.baidu.com/item/%E5%BA%A6%E5%85%B3%E5%B1%B1/2356313?fromModule=lemma-qiyi_sense-lemma)

天地间，人为贵。

立君牧民，为之轨则。

车辙马迹，经纬四极。

黜陟幽明，黎庶繁息。

於铄贤圣，总统邦域。

封建五爵，井田刑狱，

有燔丹书，无普赦赎。

皋陶甫侯，何有失职。

嗟哉后世，改制易律。

劳民为君，役赋其力。

舜漆食器，畔者十国，

不及唐尧，采椽不斫。

世叹伯夷，欲以厉俗。

侈恶之大，俭为共德。

许由推让，岂有讼曲。

兼爱尚同，疏者为戚。

天地間，人為貴。
立君牧民，為之軌則。
車轍馬跡，經緯四極。
黜陟幽明，黎庶繁息。
於鑠賢聖，總統邦域。
封建五爵，井田刑獄。
有燔丹書，無普赦贖。
臯陶甫侯，何有失職？
嗟哉後世，改制易律。
勞民為君，役賦其力。
舜漆食器，畔者十國，
不及唐堯，采椽不斫。
世嘆伯夷，欲以厲俗。
侈惡之大，儉為共德。
許由推讓，豈有訟曲？
兼愛尚同，疏者為戚。

## 四、薤露行

[百度: 薤露行](https://baike.baidu.com/item/%E8%96%A4%E9%9C%B2%E8%A1%8C/14732?fromModule=lemma_sense-layer&fromtitle=%E8%96%A4%E9%9C%B2&fromid=22673942#viewPageContent)

惟汉廿二世，所任诚不良。

沐猴而冠带，知小而谋强。

犹豫不敢断，因狩执君王。

白虹为贯日，己亦先受殃。

贼臣持国柄，杀主灭宇京。

荡覆帝基业，宗庙以燔丧。

播越西迁移，号泣而且行。

瞻彼洛城郭，微子为哀伤

惟漢廿二世，所任誠不良。
沐猴而冠帶，知小而謀彊。
猶豫不敢斷，因狩執君王。
白虹為貫日，己亦先受殃。
賊臣持國柄，殺主滅宇京。
蕩覆帝基業，宗廟以燔喪。
播越西遷移，號泣而且行。
瞻彼洛城郭，微子為哀傷。〈《樂府詩集》卷二十七。

⚠️ 此为西汉，无名氏创作杂言诗

薤露

薤上露，何易晞。

露晞明朝更复落，人死一去何时归。 

