# 鄘风


>[载驰](https://baike.baidu.com/item/%E9%84%98%E9%A3%8E%C2%B7%E8%BD%BD%E9%A9%B0/19661643)


載馳載驅，歸唁衞侯，驅馬悠悠，言至于漕，大夫跋涉，我心則憂。

既不我嘉，不能旋反，視爾不臧，我思不遠。

既不我嘉，不能旋濟，視爾不臧，我思不閟。

陟彼阿丘，言采其蝱，女子善懷，亦各有行，許人尤之，衆穉且狂。

我行其野，芃芃其麥，控于大邦，誰因誰極，大夫君子，無我有尤，百爾所思，不如我所之。

----

载驰载驱，归唁卫侯。驱马悠悠，言至于漕。大夫跋涉，我心则忧。

既不我嘉，不能旋反。视尔不臧，我思不远。

既不我嘉，不能旋济？视尔不臧，我思不閟。

陟彼阿丘，言采其蝱。女子善怀，亦各有行。许人尤之，众稚且狂。

我行其野，芃芃其麦。控于大邦，谁因谁极？大夫君子，无我有尤。百尔所思，不如我所之。

----

驾起轻车快驰骋，回去吊唁悼卫侯。挥鞭赶马路遥远，到达漕邑时未久。许国大夫跋涉来，阻我行程令我愁。

竟然不肯赞同我，哪能返身回许地。比起你们心不善，我怀宗国思难弃。竟然没有赞同我，无法渡河归故里。比起你们心不善，我恋宗国情不已。

登高来到那山冈，采摘贝母治忧郁。女子心柔善怀恋，各有道理有头绪。许国众人责难我，实在狂妄又稚愚。

我在田野缓缓行，垄上麦子密密遍。欲赴大国去陈诉，谁能依靠谁来援？许国大夫君子们，不要对我生尤怨。你们考虑上百次，不如我亲自跑一遍




